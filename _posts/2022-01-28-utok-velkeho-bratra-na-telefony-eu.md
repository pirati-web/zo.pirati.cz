---
date:         2022-01-28
category:     blog
tags:         evropská-unie iniciativy lidská-práva
layout:       post
title:        "Útok velkého bratra EU na naše telefony"
image:        posts/pistalka.png
author:       Patrick Breyer
---

*Brusel, 28. ledna 2022* - U příležitosti Evropského dne ochrany osobních údajů se zákonodárci EU obracejí na Evropskou komisi. Dopis iniciovaný pirátským europoslancem Patrickem Breyerem, podepsaný devatenácti poslanci, varuje, že návrh právních předpisů nahlášený na březen 2022 by vedl k plošné kontrole soukromé komunikace všech občanů. Legislativa navíc ohrožuje jak bezpečnost šifrování, tak bezpečnost IT obecně.


Podobně jako v případě velmi kontroverzních „SpyPhone“ plánů Applu plánuje Komise EU „chránit děti“ tím, že bude poskytovatelům digitálních komunikačních služeb ukládat povinnost hromadně zachycovat, monitorovat a skenovat obsah komunikace všech občanů.


Návrh právního předpisu má být předložen 2. března. Komunikace, která byla dosud bezpečně (tzv. end-to-end) šifrována, by nově musela být kontrolována a v případě podezření automaticky nahlášena policii. „Plošná kontrola internetové aktivity ‚pro jistotu‘ způsobuje značné vedlejší škody,“ apelují poslanci na odpovědnou komisařku EU Margrethe Vestagerovou, Margaritis Schinasovou, Věru Jourovou, Thierry Bretonovou, Didier Reyndersovou a Ylvu Johanssonovou. Návrh „nerespektuje podstatu základního práva na důvěrnou komunikaci (Článek 7 Listiny) a tudíž není nutný ani přiměřený“, pokračuje dopis.

> „Omezuje výkon svých základních práv na Internetu, včetně práv dětí a obětí sexuálního násilí, menšin, LGBTQI osob, politických disidentů, novinářů apod. Vytváří precedens pro využívání plošného sledování i k jiným účelům. Outsourcing policejní práce soukromým firmám a jejich strojům navíc odstraňuje ochranu poskytnutou nezávislostí a kvalifikací veřejných vyšetřovatelů, i instituční dohled nad jejich činností.“

Poslanci vyjádřili znepokojení nad nedávnou zprávou, že vyšetřovatelé uzavřeli stránky určené pro sdílení dětské pornografie jako „Boystown“, ale samotný obsah, na který odkazovaly, nahlášen nebyl. To znamená, že tisíce gigabajtů dětské pornografie je stále dostupných.3

> „Vyšetřovatelé argumentují tím, že nemají dostatek prostředků pro nahlašování již známého materiálu. Přidání desítky tisíc dalších většinově chybných hlášení údajné distribuce dobře známých obrázků přes populární komunikační služby jim práci nijak neulehčí, naopak odebere už tak nedostatkové prostředky od skutečných obětí sexuálního zneužívání – samotného zdroje dětské pornografie – které na nich závisí.“

Europoslanec a obhájce občanských svobod Patrick Breyer (Německá Pirátská Strana) komentuje:

> „Útok velkého bratra EU na naše telefony prostřednictvím velmi chybných, udavačských strojů prohledávající veškerou naši soukromou komunikaci by mohl vést k plošně sledovacímu státu, podobnému Číně. Co se stane dál, bude pošta otevírat a skenovat všechny dopisy? Plošná kontrola komunikace porušuje základní práva a není správnou cestou ke zvýšení ochrany dětí. Naopak, jejich soukromé fotografie můžou padnout do špatných rukou. Ve spoustě případů se z nich nahlášením jejich vlastních fotografií navíc stávají zločinci. Zahlcováním přetížených policistů – kteří už teď nemají čas procházet hlášením již známé dětské pornografie – spoustou většinově chybných, strojově vytvořených hlášení je vůči obětem sexuálního násilí krajně nezodpovědné.“

Marcel Kolaja, poslanec a kvestor Evropského Parlamentu (Česká Pirátská Strana) dodává:

> „Monitorování napříč velkými platformami povede jen k tomu, že se zločinci přesunou jinam – na služby, kde bude kontrola jejich zpráv technicky nemožná – zatímco aktivita nevinných uživatelů bude nadále každodenně kontrolována. Navíc to odradí oběti od toho, aby se snažily najít pomoc digitálně. Nemluvě o tom, že např. svědci nebo oběti obtěžování, jejichž život může být v nebezpečí, jsou závislí na důvěrnosti své komunikace. Její kontrola by vyvolala všeobecnou nejistotu a nedůvěru. Místo toho by se Komise měla soustředit na pomoc obětem, prevenci sexuálního zneužívání a koordinaci cílených vyšetřování.“

**Pozadí:**

V srpnu zveřejněné rozhodnutí společnosti Apple automaticky prohledávat osobní fotografie a nahlašovat podezřelý obsah pobouřilo veřejnost. Více než 90 organizací4 vyzvalo společnost, aby toto rozhodnutí zrušila. Nakonec bylo odloženo, a zatím tak zůstává.

Poslanci varují, že návrh Komise by vyvolal podobné protesty. Poskytovatelé by byli nuceni do svých služeb zabudovat „zadní vrátka“, která by umožňovala zmíněnou kontrolu. Bezpečné šifrování – a důvěra spojená s ním – by bylo znemožněno. Běžní občané, firmy i vlády na něm ale závisí pro ochranu osobních údajů, komerčních i státních tajemství.


[https://www.patrick-breyer.de/wp-content/uploads/2022/01/20220127_COM-letter-chatcontrol.pdf](https://www.patrick-breyer.de/wp-content/uploads/2022/01/20220127_COM-letter-chatcontrol.pdf)

[ec.europa.eu/info/law/better-regulation/have-your-say/initiatives](https://ec.europa.eu/info/law/better-regulation/have-your-say/initiatives/12726-Fighting-child-sexual-abuse-detection-removal-and-reporting-of-illegal-content-online/public-consultation_en)

[www.spiegel.de/international/world](https://www.spiegel.de/international/world/sexual-violence-against-children-why-aren-t-thousands-of-gigabytes-of-abusive-images-removed-from-the-web-a-99f36312-8054-479b-8d7c-ff86679daa45)

[cdt.org/wp-content/uploads/2021/08/CDT-Coalition-ltr-to-Apple-19-August-2021.pdf](https://cdt.org/wp-content/uploads/2021/08/CDT-Coalition-ltr-to-Apple-19-August-2021.pdf)