---
date:         2021-04-24
category:     blog
tags:         finance evropská-unie kontrola-moci-a-mocných
layout:       post
title:        "Europoslanec Peksa: Audit Komise o Babišově střetu zájmu potvrzuje naše slova"
image:        posts/mikulas-peksa01.jpg
author:       
---



Brusel, 24. dubna 2021 - Audit Evropské komise potvrdil slova Pirátů, že je premiér Andrej Babiš ve střetu zájmů. Podle něj Babiš porušuje české i evropské zákony tím, že defacto ovládá Agrofert, na který pobírá dotace. Pirátský europoslanec Mikuláš Peksa na problémy upozorňuje dlouhodobě a v Evropském parlamentu chce i dál prosazovat pravidla pro předcházení střetu zájmů.

> „Evropská komise potvrdila, co jsme v Evropském parlamentu říkali už před rokem. Andrej Babiš je ve střetu zájmů a dotace pro jeho firmu jsou vypláceny neoprávněně. Tento typ finanční kriminality musí Evropa postihovat, ať už ho páchá obyčejný mafián nebo premiér členského státu,“ říká Peksa.

Piráti se už tři všemi cestami snaží upozornit na porušování zákona o střetu zájmů ze strany premiéra Babiše, který podle nich tuneluje peníze evropských občanů. Evropská komise toto zveřejněním auditu definitivně potvrdila.

> „V Evropském parlamentu budeme prosazovat, aby se pravidla pro předcházení střetu zájmů celoevropsky zlepšila a viníci byli donuceni způsobené škody uhradit,“ dodává Peksa. Proti auditu se již nedá odvolat.
