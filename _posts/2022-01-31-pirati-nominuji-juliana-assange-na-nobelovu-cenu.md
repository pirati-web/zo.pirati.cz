---
date:         2022-01-31
category:     blog
tags:         evropská-unie iniciativy lidská-práva
layout:       post
title:        "Piráti nominují Juliana Assange na Nobelovu cenu míru"
image:        posts/kolaja-gregorova-peksa.jpg
author:       redakce Piráti
---
 
Brusel, 31. ledna 2022 – Piráti v Evropském parlamentu předložili norskému Nobelovu výboru nominaci Juliana Assange na Nobelovu cenu míru.1 Pro Piráty je případ Assange, který je v současnosti vězněn ve Velké Británii, symbolem potlačování svobody slova a práva veřejnosti na přístup k informacím.

**Julian Assange** je australský novinář, aktivista, whistleblower a zakladatel platformy WikiLeaks, která od roku 2006 zpřístupnila veřejnosti miliony tajných dokumentů. Informace v nich se týkaly například zapojení USA do válek v Afghánistánu, Íráku a Jemenu, i práce tajných služeb. WikiLeaks také zveřejnil informace o korupci a zločinech v zemích, jako je Turecko, Rusko, Čína a Peru.


**Europoslankyně Markéta Gregorová dodává:**

>> „Příběh Juliana Assange pro mě představuje symbol boje za svobodu slova a tisku, ochranu novinářů a všech, kteří přinášejí informace veřejnosti. Julian Assange odhalil řadu závažných zločinů spáchaných americkými tajnými službami a armádou. Jeho stíhání podle zákona o špionáži z roku 1917 je prakticky pronásledováním. Trestání někoho za zveřejnění informací představuje velmi nebezpečný precedens. Ochrana novinářů, jejich životů a práce je jedním ze základních principů demokracie.“


**Europoslanec Patrick Breyer dodává:**

>> „Juliana Assange nominujeme za jeho zásluhy a odhalení, ale jeho zadržení a trestní stíhání také vytváří extrémně nebezpečný precedens pro všechny novináře, mediální subjekty a svobodu tisku. Žádný novinář by neměl být stíhán za zveřejňování ‚státních tajemství‘ ve veřejném zájmu. Je to jejich práce.“

Assangovi ve Spojených státech hrozí až 175 let vezení. Z bezpečnostních důvodů dříve žil v několika různých zemích, v letech 2012 až 2019 pobýval na ekvádorském velvyslanectví v Londýně, kde mu byl udělen politický azyl. V roce 2019 USA požádaly Spojené království o jeho vydání. Od té doby je vězněn v britské vesnici Belmarsh. V prosinci 2021 druhý nejvyšší soud souhlasil s jeho vydáním do USA pod podmínkou, že nebude umístěn do vesnice s maximální ostrahou. Důvodem pro to jsou znalecké posudky, podle nichž je jeho duševní zdraví oslabené a je šance, že by se mohl pokusit o sebevraždu. Assange se odvolal k nejvyššímu soudu, jehož rozhodnutí přijde v budoucnu.

(Celý text nominace Juliana Assange na Nobelovu cenu míru)[https://gregorova.eu/en/nobel-peace-prize-nomination-for-julian-assange/]