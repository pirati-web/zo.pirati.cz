---
date:         2022-03-07
category:     blog
tags:         evropská-unie lidská-práva rusko
layout:       post
title:        "Rusko zpřísňuje cenzuru Internetu a tisku"
image:        posts/cenzura.jpg
author:       Patrick Breyer, přeloženo
---

Brusel / Štrasburk, 7. 3. 2022 - Ruský režim zpřísňuje cenzuru internetu a tisku v zemi. V pátek byl přijat zákon o zákazu šíření "falešných zpráv". Novinářům, bloggerům a tvůrcům médií, kteří podle ruské vlády zveřejňují nepravdivé informace o válce a ruských ozbrojených silách, hrozí vysoké pokuty a až 15 let vězení. Termíny jako "invaze", "útok", "válka" nebo "vyhlášení války" se již nesmí volně používat (Moskva válku označuje za vojenskou "speciální operaci"). Kromě toho ruský mediální regulátor blokuje stále více internetových stránek mezinárodních médií, jako Deutsche Welle a BBC, Facebook i Twitter. V návaznosti na toto masivní omezování svobody tisku a informací přestává stále více západních médií, včetně ARD a ZDF, informovat o dění v Moskvě.

Pirátský europoslanec Patrick Breyer komentuje:

> "Putin používá stejný narativ jako EU, která minulý týden zakázala vysílání ruských státních kanálů Sputnik a RT/Russia Today. Omezování svobody tisku a přístupu k informacím vytváří nebezpečnou dynamiku. Evropská cenzura poskytla Putinovi záminku k odříznutí vlastních občanů od několika zbývajících nezávislých informačních kanálů. Zdá se, že Ursula von der Leyenová si myslí, že naši občané jsou příliš hloupí na to, aby prohlédli propagandu, a využívá toho jako záminky k bezprecedentnímu blokování informací. Cenzura je špatná odpověď. V informační válce je nutné odzbrojení a okamžité obnovení svobody informací."

Německá pobočka nevládní organizace Reportéři bez hranic rovněž [kritizovala](https://www.reporter-ohne-grenzen.de/pressemitteilungen/meldung/rsf-bewertet-eu-verbot-von-rt-und-sputnik-kritisch) evropské sankce. Zástupce OBSE pro svobodu sdělovacích prostředků v roce 2015 [varoval](https://www.osce.org/files/f/documents/b/3/203926.pdf), že jakmile je během války zavedena cenzura zahraničních médií, nikdy neskončí.
